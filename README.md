# Advanced Web Development
Het doel van de lessen "Advanced Web Development" is dat studenten op een professionele en moderne manier web applicaties kunnen maken van het begin tot het einde. Dus zowel de "Front-End" als de "Back-End".

De nadruk zal vooral liggen op de technische uitwerking, maar natuurlijk is een theoretische basis ook nodig als ondersteuning.

## Basis inhoud
Tijdens de hoor- en werkcolleges zullen de studenten verscheidene complementaire technieken leren die dagelijks gebruikt worden in het "Web Development" werkveld.

### Git/GitHub
Git is een must voor elke IT'er. Het wordt gebruikt om veranderingen in source code te tracken en het is essentieel voor teams om samen te kunnen werken. GitHub is daarentegen de populairste service die Git projecten host.

Studenten zullen tijdens het eerste hoorcollege een introductie krijgen hoe Git precies werkt. Commando's zoals pull, commit, branch, merge, checkout en push zullen geen Chinees meer zijn. Git wordt aangesproken via de terminal. Dit zal dus ook minder vreemd zijn voor de student.
Het gebruik van GitHub zal eveneens toegelicht worden en andere hosting services zoals Bitbucket en Gitlab zullen ook aan bod komen.

### Sass
Sass is een script taal dat gebruikt wordt om het gebruik van CSS te vergemakkelijken.

Studenten zullen deze makkelijke en bondige taal leren tijdens het tweede deel van het eerste hoorcollege zodat ze al code kunnen schrijven voor hun eerste GitHub project. Deze les in een korte tijd geven is geen probleem aangezien de studenten al CSS kennen.

### ReactJS
ReactJS is een JavaScript library dat gebruikt wordt om user interfaces te ontwikkelen. Het is ideaal voor het maken van single-page applicaties en het zorgt ervoor dat complexe applicaties makkelijker te ontwikkelen zijn.

Studenten zullen deze library uitgebreid leren kennen. Basis concepten zoals componenten, states, props en routes zal parate kennis worden. Ook het gebruik van ES6 zal aangeleerd worden.
Angular, Vue.js, Ember en Redux zullen vermeld worden.

### Node.js
Node.js is een JavaScript engine die op de server draait. Het zorgt er dus voor dat JavaScript ook op de "Back-End" kan gebruikt worden.

Wanneer de studenten ReactJS onder de knie krijgen, gaan ze meer te weten komen over Node.js zodat ze hun applicaties volledig dynamisch kunnen maken. Zowel JavaScript kunnen schrijven op de server als op de client is een enorm voordeel voor een ontwikkelaar.

### MongoDB
MongoDB is een "document based" database systeem en ideaal voor het ontwikkelen van complexe en data intensieve web applicaties. Een groot voordeel is dat er geen voorgedefinieerd schema moet zijn en documenten kunnen een embedded hiërarchie hebben. Het gebruik van MySQL is natuurlijk nog steeds relevant maar een NoSQL oplossing zoals MongoDB is zeker een plus.

Studenten zullen de basis van MongoDB meekrijgen maar ze zullen geen specialisten worden. Desondanks kunnen ze later makkelijker hun kennis hierover uitbreiden.

### Heroku
Heroku is een web hosting platform voor Node.js applicaties (en vele andere). Met het gebruik van GitHub is het zeer gebruiksvriendelijk.

Een web applicatie dat alleen op je eigen lokale computer kan runnen is niets waard. Daarom zullen studenten leren hoe ze hun web applicatie makkelijk online krijgen. Heroku voorziet een gratis optie dus ideaal voor studenten. Andere web hosting platformen zullen ook kort besproken worden.

## Werkstuk
De studenten moeten een web applicatie maken dat gebruikt maakt van alle aangeleerde technieken.

## Extra inhoud
De onderstaande technologieën bouwen verder op de basis inhoud en kunnen onafhankelijk van elkaar gegeven worden.

### GraphQL/Apollo
GraphQL is een query taal die het makkelijk maakt om een API te schrijven. Het is niet verbonden met een bepaalde database type. GraphQL wordt vaak gebruikt ter vervanging van REST API's en het is compatibel met Node.js.

Apollo is een GraphQL client die ervoor zorgt dat GraphQL kan gebruikt worden in React, Vue.js, Angular, React Native, Android en iOS. Het voorziet ook functionaliteiten zoals subscriptions en caching.

### Cordova
Cordova zorgt ervoor dat een web applicatie kan gebruikt worden als een native mobile applicatie, het is compatibel met alle vermelden technologieën dus zeker een plus voor elke ontwikkelaar.

### Electron.js
Electron.js is vergelijkbaar met Cordova maar zorgt ervoor dat web applicaties kunnen draaien als echte desktop applicaties. Slack is hiervan een mooi voorbeeld.

### Meteor.js
Meteor.js is een Node.js framework die het mogelijk maakt om web applicaties volledig real time te maken. Het werkt ook met MongoDB wat de studenten al geleerd hebben tijdens de basis inhoud.

### React Native
React Native is vergelijkbaar met ReactJS maar wordt gebruikt voor de ontwikkeling van mobiele applicaties. Met éen code base is mogelijk om voor zowel iOS en Android volledige native applicaties te maken.
